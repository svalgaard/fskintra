ForældreIntra til Email
=======================

ForældreIntra er en del af SkoleIntra, der brugers af næsten alle danske folkeskoler til kommunikation mellem skole og hjem. ```fskintra``` logger på ForældreIntra og konverterer indholdet til almindelige emails. Du vil bl.a. modtage en email, hver gang der kommer nyt et af flg. steder:

* Forsiden: Nyheder på opslagstavlen inkl. fødselsdage
* Beskeder (både sendt og modtaget)
* Dokumenter
* Billeder
* Tilmeldinger til samtaler og arrangementer

Alle emails bliver gemt, dvs. du får kun en email, såfremt der faktisk er kommet nyt.


NB: Ny version
==============

Denne version af fskintra bruger (modsat den tidligere) det nye design af ForældreIntra hjemmesiden. Endvidere kan man bruge uni-login til at logge ind og ikke kun "skole-specifikt/almindeligt" logind.

Nyeste version kan findes [på Github](https://github.com/svalgaard/fskintra/).

Den tidligere version (der bruger det ældre design), kan findes ved at kigge på 'branchen' [classic](https://github.com/svalgaard/fskintra/tree/classic).


Eksempel
========

Som standard tilbyder ForældreIntra at sende dig en email hvis der er nye beskeder eller andet, men du får kun overskriften/første linje af beskeden - nogle gange endda kun, hvem der har skrevet den:

```
> Advisering om nyt i ForældreIntra - Dinoskolen:
>
> ForældreIntra for 3.a:
> *Besked*    Besked fra Peter Nielsen [Åbn]
>
> Klik her for at komme til ForældreIntra.
```

Med fskintra får du i stedet en email med selve indholdet af beskeden
og behøver ikke længere at logge på, for at se, hvad der står:

```
> Hvor er Annas sorte højregummistøvle?
>
> Fra: Peter Nielsen (Anna 3.a)
> Til: Anders Andersen (Bjarke 3.a), m.fl.
> Dato: 07-09-2013 12:14:16
>
> Anna kan ikke finde sin ene sorte gummistøvle - og får nu våde fødder.
>
> Kan du finde den? Vi/Anna giver en lakrids, hvis den bliver fundet og
> bragt til hende i 3.a.
>
> Mvh, Peter Nielsen
```

Hvem?
=====

```fskintra``` er skrevet/opdateres af
[Jens Svalgaard kohrt](http://svalgaard.net/jens/) - github AT svalgaard.net

Ændringer og forslag er bl.a. kommet fra
* [Aske Olsson](https://github.com/dvaske)
* [Jacob Kjeldahl](https://github.com/kjeldahl)
* [Michael Legart](https://github.com/legart)
* Kasper Lund
* [Jesper Rønn-Jensen](https://github.com/jesperronn)
* [Benny Simonsen](https://github.com/bennyslbs)

Bemærk at ```fskintra``` *ikke* er udviklet af itslearning (der laver selve ForældreIntra), men er et uofficielt program fra en tredjepart. Hvis du oplever fejl kan du indsende en fejlrapport på vores [Github site](https://github.com/svalgaard/fskintra/issues).
